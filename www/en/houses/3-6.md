---
permalink: houses/3-6
title: Otwarta Pracownia Jazdów prowadzona przez Stowarzyszenie Akademickie Wydziału Architektury PW
layout: Houses
address: Jazdów 3/6, Warszawa
location:
    lon: 21.028678000000014
    lat: 52.220973
website: http://www.otwartapracownia.pl
fb: https://www.facebook.com/otwartapracowniajazdow
email: jazdow@otwartapracownia.pl
phone: 608 370 078
person: Mateusz Potempski
images:
  - src: /images/houses/3-6/1.jpg
    caption: fot. Magdalena Komorowska
  - src: /images/houses/3-6/2.jpg
    caption: fot. Agnieszka Trzcińska
  - src: /images/houses/3-6/3.jpg
    caption: fot. Alexander Grzywacz
  - src: /images/houses/3-6/4.jpg
    caption: fot. Karolina Bondar
  - src: /images/houses/3-6/5.jpg
    caption: fot. Krzysztof Koszewski
  - src: /images/houses/3-6/6.jpg
    caption: fot. Jacek Markusiewicz
  - src: /images/houses/3-6/7.jpg
    caption: fot. Weronika Reroń
  - src: /images/houses/3-6/8.jpg
    caption: fot. Krzysztof Koszewski
---

Otwarta Pracownia Jazdów to miejsce spotkań i dyskusji, prelekcji, wystaw oraz pracy warsztatowo-projektowej społeczności akademickiej Wydziału Architektury Politechniki Warszawskiej. To przestrzeń otwarta dla mieszkańców Warszawy z misją popularyzacji wiedzy o architekturze i historii naszego miasta, a także interdyscyplinarnej dyskusji nad jej przyszłością.

Otwarta Pracownia Jazdów mieści się w fińskim domku przy ul. Jazdów 3/6. Jego gospodarzami są Stowarzyszenie Akademickie Wydziału Architektury PW oraz Towarzystwo Opieki nad Zabytkami, prowadzące w domku Muzeum OdBudowy.

W czasie kilku miesięcy działalności (wprowadziliśmy się do domku w kwietniu 2016) zorganizowaliśmy m.in.: wystawę projektów studenckich, Noc Muzeów, pokaz mody, warsztaty Warsaw Summer School, wystawę wydziałowego komiksu, finał PW Cycling Challenge i kilkanaście piknikowych spotkań przy grillu. Nasze działania niejednokrotnie przyciągały miłośników całego Jazdowa.

W najbliższym czasie planujemy przeprowadzanie warsztatów dotyczących różnych dziedzin kreatywnej działalności i organizację wykładów z cyklu "O architekturze Warszawy", podczas których członkowie stołecznych pracowni będą opowiadać o swoich tutejszych realizacjach.

Wciąż pracujemy nad pełnym przystosowaniem Pracowni do naszej działalności - w naszych akcjach remontowych bierze udział wielu członków społeczności akademickiej WAPW i sympatyków domku. Poszukujemy także sponsorów, którzy zechcieliby wesprzeć nasze starania.

Od listopada 2016 w Pracowni działają przestrzenie co-workingowe:  sala Operacyjna i Festiwal Gorących Biurek. Miejsce do pracy udostępniane jest bezpłatnie twórcom i grupom projektowym. Formuła ta skierowana jest przede wszystkim do studentów Wydziału Architektury, ale mogą z niej skorzystać także inne osoby, po wcześniejszym skontaktowaniu się z nami przez fb lub drogą mailową. Otwarta Pracownia czynna jest prawie codziennie, dokładne godziny otwarcia zamieszczamy na naszej stronie na facebooku.

Istnieje możliwość udostępnienia domku i ogrodu organizacjom lub osobom prywatnym. W tym celu prosimy o kontakt mailowy na adres Otwartej Pracowni.

Otwarta Pracownia czeka na Twoje odwiedziny! Jazdów 3/6, pierwszy domek  za kładką nad Trasą Łazienkowską.
