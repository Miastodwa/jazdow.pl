---
permalink: domki/10-8
layout: Houses
address: Jazdów 10/8, Warszawa
location:
    lon: 21.02934300000004
    lat: 52.222133
title: Towarzystwo Polska-Finlandia
website: http://www.seura.pl
fb: http://www.facebook.com/puolasuomiseura
email: seura@seura.pl
phone: +48 692340271
person: Milena Napiórkowska
---
Towarzystwo Polska-Finlandia tworzą osoby, którym Finlandia, jej krajobrazy, kultura, ludzie są bliskie sercu.

Chcielibyśmy, aby Towarzystwo było ważnym i stałym punktem na kulturalnej mapie Warszawy. Żeby odwiedzali nas ludzie młodzi i starsi, fani metalu i muzyki tradycyjnej, miłośnicy książek, filmów i tańca. Chcemy podtrzymywać przyjazne stosunki i zainteresowanie naszą działalnością osób związanych w różny sposób z Finlandią: będących w związkach z Finami, Finów mieszkających w Polsce, osób, które mieszkały w Finlandii, studentów fennistyki i wszystkich ludzi, którzy już znają i kochają Finlandię. Ale poza tym pragniemy wprowadzić do naszego świata inne osoby i zaszczepić w nich fiński pierwiastek. Naszą działalnością chcemy i możemy zainteresować miłośników książek, fotografów, studentów - przyszłych inżynierów i ekonomistów, historyków... lista jest nieograniczona. A to dlatego, że każdej z tych grup, Finlandia ma coś do zaoferowania.

Towarzystwo ma służyć ludziom zainteresowanym jego działalnością i pozwalać im się rozwijać zarówno w strukturach Towarzystwa jako organizatorzy i pomysłodawcy imprez, albo po prostu umożliwiając udział w odczytach, wykładach, warsztatach i innych wydarzeniach z fińską duszą.

Do Towarzystwa zapraszamy każdego, kto poczuł zew północy i pragnie odnaleźć swoje miejsce w naszej fińskiej, pachnącej lasem enklawie w samym centrum Warszawy!
