---
permalink: houses/3-9
title: Pracownia Dóbr Wspólnych
layout: Houses
address: Jazdów 3/9, Warszawa
email: pracownia@dobrawspolne.org
phone: 504 380 122
person: Maciej Łepkowski
---

Pracownia Dóbr Wspólnych to platforma działania, tworzenie i rozwijanie praktycznych alternatyw w obliczu widocznych i rysujących się na horyzoncie systemowych problemów społecznych, ekologicznych, ekonomicznych i innych. Aby im sprostać widzimy potrzebę eksperymentowania z nowymi modelami życia, pracy i współdzielenia. Wspieramy (lub chcemy wspierać) lokalne waluty, ogrodnictwo miejskie, kooperatywy i inne formy współwłasności, ochronę zasobów cennych przyrodniczo i społecznie. Interesują nas także działania ożywiające demokrację na poziomie lokalnym. 

Obecnie prowadzimy bezpośrednio sąsiadujący z domkiem ogród społecznościowy Motyka i Słońce, Szkołę Ogrodników Miejskich oraz Solatorium. 

Jeśli jesteś zainteresowany współpracą napisz do nas pracownia@dobrawspolne.org

Inicjatywy dostępne w domku i jego najbliższej okolicy:
- Ogród Społecznościowy Motyka i Słońce 
- Szkoła Ogrodników Miejskich
- Solatorium 
- Społeczna Biblioteka Nasion i Książek 
- Punkt Jadłodzielnia
- Foodsharing

W domku mile widziane są przede wszystkim aktywności związane z ekologią, wiedzą przyrodniczą i ogrodnictwem a także tematyką dóbr wspólnych i ekonomii społecznych.