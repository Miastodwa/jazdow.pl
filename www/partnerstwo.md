---
permalink: partnerstwo
title: Partnerstwo
tldr: >
  Od 2015 r. Otwarty Jazdów działa w formule partnerstwa lokalnego pod opieką
  Biura Obsługi Ruchu Inicjatyw Społecznych (Warszawski Program Wspierania
  Partnerstw). 


  Związek Stowarzyszeń Partnerstwo Otwarty Jazdów powstał w drugiej połowie 2018 roku, jako formalne ciało Partnerstwa dla Osiedla Jazdów, aby skuteczniej reprezentować społeczność Osiedla przed urzędem m.st. Warszawy oraz pozyskiwać fundusze na wspólną działalność. 
generic: true
---
Głównym celem działania Otwartego Jazdowa jest zachowanie osiedla Jazdów oraz dbanie o jego dziedzictwo historyczne, przyrodnicze i społeczne. Partnerstwo lokalne zmierza do wypracowania społecznego systemu zarządzania tym miejscem wprowadzając nowe, innowacyjne mechanizmy współdecydowania i współdziałania wszystkich podmiotów związanych z osiedlem Jazdów. Opiekę na partnerstwem sprawuje [BORIS](https://www.facebook.com/stowarzyszenieboris/).

Partnerstwo stało się ważnym aktorem i punktem odniesienia dla Dzielnicy Śródmieście. Zaistniało m.in. przy wyborze organizacji do nowych domków fińskich jako ważny głos współdecydujący. Uczestniczy w Radzie Programowej Rotacyjnego Domu Kultury, jest forum wypracowywania społecznych rekomendacji dla Osiedla Jazdów.

Do partnerstwa lokalnego należą gospodarze domków fińskich, wspierające organizacje pozarządowe, przedstawiciele okolicznych instytucji kultury i innych podmiotów publicznych oraz osoby prywatne. 

Związek Stowarzyszeń Otwarty Jazdów złożony jest aktualnie z sześciu "jazdowskich" organizacji działających na rzecz rozwoju potencjału całego Osiedla Jazdów. Więcej o celach, misji i sposobach działania przeczytasz w Statutucie Związku Stowarzyszeń Partnerstwo Otwarty Jazdów.

**Jeśli chcesz dołączyć do partnerstwa, skontaktuj się z [nami](#oj-footer).**