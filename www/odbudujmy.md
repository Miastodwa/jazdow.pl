---
title: Uratujmy Jazdów 3/4
tldr: odbudujmy domek fiński po pożarze
generic: true
---
[zbiórka na platformie ODPAL PROJEKT](https://odpalprojekt.pl/projekty/pokaz/1846,uratujmy-jazdow-34---odbudujmy-domek-finski-po-pozarze)

### Oświadczenie Partnerstwa Otwarty Jazdów

3 grudnia 2017 r. spłonął domek fiński  Jazdów 3/4 na Osiedlu Jazdów w Warszawie - rodzinny dom aktorki Barbary Wrzesińskiej  i muzyka Borysa Janczarskiego. Od dwóch lat była to również przestrzeń działań edukacyjnych,  kulturalnych i muzycznych.

Prawdopodobną przyczyną pożaru było przegrzanie  instalacji zasilającej piec elektryczny. Domek został wyłączony z użytkowania decyzją  inspektora budowlanego – wymaga odbudowy praktycznie od zera, ale chcemy odzyskać  maksymalnie dużo oryginalnych elementów z
1945 r. Podejmujemy również działania  prewencyjne. Gospodarze pozostałych domków przeprowadzają przeglądy wszystkich instalacji,  aby móc dokonać koniecznych napraw i ulepszeń.

Liczne inicjatywy społeczne straciły  miejsce do działania:
środowisko muzyczne skupione wokół inicjatywy Jazzdów3przez4  oraz działalności Fundacji Ludoteka Roszada. Do tej pory domek był miejscem warsztatów  językowych, kulinarnych, teatralnych i muzycznych dla dzieci i dorosłych. Działania  dotychczas prowadzone w domku Jazdów 3/4 zostały na czas odbudowy przeniesione do  sąsiadów. Szczegółowe informacje można znaleźć na stronie:
[@Osiedle Jazdów](https://www.facebook.com/jazdow) lub: [@Jazzdow3przez4](https://www.facebook.com/Jazzdow3przez4/).

Dziękujemy  za liczne słowa wsparcia i deklaracje pomocy. Podjęliśmy decyzję o odbudowie domku  Jazdów 3/4. Chcemy prężnie go rozwijać - stworzyć przestrzeń otwartą na świat jazzu  i projekt rezydencji artystycznych oraz multikulturalne i wielojęzyczne centrum  z biblioteką gier, miejscem na warsztaty dla dzieci, młodzieży i dorosłych.

Ostateczne  zgody będą udzielane przez Urząd m.st. Warszawy, dlatego liczymy  na społeczną presję  i pomoc w nagłaśnianiu idei odbudowy domku 3/4. Oddolne zaangażowanie już raz uratowało  Osiedle.

Już teraz potrzebujemy szerokiego wsparcia - osobowego, rzeczowego  i finansowego. Uruchamiamy zbiórkę społecznościową oraz możliwość bezpośrednich  wpłat na konto bankowe http://jazdow.pl/pomoc.

Wszystkich zainteresowanych  włączeniem się w odbudowę, w tym firmy i instytucje prosimy o kontakt: 
pomoc@jazdow.pl
