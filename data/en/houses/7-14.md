---
id: 7-14
lang: pl
address: Jazdów 7/14, Warszawa
location:
    lon: 21.027769000000035
    lat: 52.222662
org: Lado abc
website: http://www.ladoabc.com
fb: https://facebook.com/ladom
email: joannapawluskiewicz@gmail.com
phone: '790664427'
person: Joanna Pawluśkiewicz
---
Stowarzyszenie Kulturalne LADO tworzą muzycy sceny alternatywnej i aktywiści miejscy. Stowarzyszenie działa od ponad 10 lat i tworzy bogatą ofertę kulturalną, na którą składają się koncerty, warsztaty muzyczne, festiwale, działania performatywne, a także działalność wydawnicza - realizowane samodzielnie i przy współudziale innych instytucji.  LADOM czyli siedziba stowarzyszenia w Jazdowie jest miejscem kameralnych koncertów, pokazów filmowych z muzyką na żywo, wystaw, spektakli, warsztatów z improwizacji i warsztatów muzycznych oraz dyskusji i debat.  LADOM to też punkt informacyjno-animacyjny dotyczący działań  Lado oraz wszelkich publikacji i wydawnictw środowiska skupionego wokół wytwórni Lado ABC oraz Stowarzyszenia Kulturalnego LADO oraz punkt konsultacyjny dla najmłodszych pokoleń muzyków i aktywistów miejskich. W najbliższym czasie w Ladomiu powstanie też Audioteka polskiej sceny muzyki alternatywnej.

Organizujemy w lecie koncerty w ogrodzie, regularne małe spotkania koncertowe również w domku. Dwa razy w miesiącu odbywają się spektakle teatrów improwizowanych, prowadzimy warsztaty dla dzieci i młodzieży. Muzycy związani z wytwórnią lado abc przeprowadzają próby i spotkania. Regularnie odbywają się próby chóru, współpracujemy ze Szkołą Impro w zakresie spektakli teatralnych i warsztatów dla dzieci. Pomagamy organizacjom charytatywnym w organizacji spotkań. Jesteśmy otwarci na wspólne działania, do każdego zapytania podchodzimy indywidualnie i w miarę możliwości działamy. Pozdrawiamy!"
